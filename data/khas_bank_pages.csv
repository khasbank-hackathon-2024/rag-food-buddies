Title_Text,Main_Text,link
Хас Банкны түүх,"Компанийн засаглал, Нийгмийн хариуцлагын хүрээнд авч хэрэгжүүлж буй арга хэмжээгээрээ салбартаа жишиг тогтоож буй ХасБанк нь Эх дэлхий, Эрдэнэт хүмүүн, Эрүүл ашгийг эрхэмлэсэн, санхүүгийн зах зээлд манлайлах үйлчилгээтэй тэргүүлэгч банк байх эрхэм зорилгыг өмнөө тавин Монгол орон даяар үйл ажиллагаа явуулж буй 71 салбар нэгж, бизнес үйлчилгээний төвүүд, тэдгээрт ажиллаж буй 1,152 мэргэшсэн ажилтан, 8,000 гаруй мерчант, 360 гаруй АТМ-аар дамжуулан 1 сая харилцагчдадаа санхүүгийн цогц үйлчилгээг хамгийн сүүлийн үеийн дэвшилтэт технологийг ашиглан, нэр төртэйгээр хурдан шуурхай хүргэж байна.",https://www.xacbank.mn/page/about
Хас Банкны үнэт зүйлс,"Хүртээмжтэй
Санаачилгатай
Нийгмийн хариуцлагатай
Харилцагч төвтэй
Эрч хүчтэй
Мэргэжлийн",https://www.xacbank.mn/page/about
Хас Банкны хэтийн зорилт,Бид Монголдоо дэлхийн түвшний санхүүгийн үйлчилгээтэй байгууллага болно.,https://www.xacbank.mn/page/about
Хас банкны нийгмийн хариуцлага,"ХасБанк нь Монгол улсын нийгэм болон эдийн засгийн хөгжлийн төлөө ямагт үйлчилж, Эх Дэлхий, Эрдэнэт Хүмүүн, Эрүүл Ашгийг дээдэлдэгээрээ бусад арилжааны банкуудаас онцгой банк бөгөөд нийгмийн хариуцлагаар Монгол улсдаа төдийгүй олон улсад тэргүүлэгч банк юм.
ХасБанк нь нийгмийн хариуцлагаа өндөрт ухамсарлаж Монгол улсын соёлын өвийг дэлгэрүүлэх, хүүхэд залуучуудын эрдэм мэдлэгийг дээшлүүлэх, байгаль орчинг хамгаалж, сэргээх, урлаг спортыг хөгжүүлэх чиглэлээр дараах үйл ажиллагааг жил бүр зохион байгуулж, ивээн тэтгэдэг билээ.
""Хас Төгөл"" мод тарих аян;
“Утаагүй зуух, гэрийн дулаалга” эко төсөл;
""Органик Монгол"" Хөтөлбөр;
""Афлатон"" болон ""Тэмүүлэл"" санхүүгийн боловсролын хөтөлбөрүүд;
Их Талын Дуулиан 2020"" хүүхдийн хөлбөмбөгийн тэмцээн;
Хасын Хүлэгүүд сагсан бөмбөгийн баг;
“Хасын хүлгүүд” хөл бөмбөгийн баг;
“Xac Cup” гольфийн тэмцээн",https://www.xacbank.mn/page/social-responsibility
Хас Банкны хүрээ,"71 Салбар нэгж
1152 Мэргэшсэн ажилтан
8000 Мерчант
1000000 Харилцагчид",https://www.xacbank.mn/page/about
Хас Банкны амжилт,"Харилцагч төвтэй үйлчилгээг эрхэмлэж, олон улсын банк, санхүүгийн тэргүүн туршлага, орчин үеийн технологийн дэвшлийг хамгийн түрүүнд нэвтрүүлэгч байхыг зорин ажиллаж, тогтвортой болон ил тод үйл ажиллагааг чухалчилан, өсөлт хөгжилд тэмүүлсэн харилцагчдынхаа эрэлт, хэрэгцээнд тохирсон санхүүгийн үйчилгээг саадгүй хүргэж ирсэн нь ХасБанкыг Монгол улсдаа төдийгүй дэлхий дахинд хүлээн зөвшөөрөгдсөн санхүүгийн байгууллага болохыг нотолж, 2013 онд Global Banking and Finance Review awards-аас Монгол улсын “Шилдэг Иргэдийн Банк”, 2013, 2016, 2017, 2019 онуудад The Banker сэтгүүлээс “Монгол Улсын Шилдэг Банк”, 2014, 2016, 2017, 2018 онуудад Global Finance сэтгүүлээс “Монгол улсын Шилдэг Банк”, Capital Finance International сэтгүүлээс “Ази тивийн шилдэг засаглалтай компани”, Global Banking and Finance Review awards-аас “ЖДБ-ийг дэмжигч Шилдэг банк” мөн Asia Money сэтгүүлээс ""ЖДБ эрхлэгчдэд ээлтэй банк"" шагналуудыг тус тус хүртсэн. 
Монгол улсын “Шилдэг Банк” 2018 
МОНГОЛ УЛСЫН “ШИЛДЭГ БАНК” 2017 
МОНГОЛ УЛСЫН “ШИЛДЭГ БАНК” 2017 
""ЖДБ эрхлэгчдэд ээлтэй банк"" 2017 
МОНГОЛ УЛСЫН “ШИЛДЭГ БАНК” 2016 
МОНГОЛ УЛСЫН “ШИЛДЭГ БАНК” 2016 
МОНГОЛ УЛСЫН “ШИЛДЭГ БАНК” 2014 
""ЖДБ-ИЙГ ДЭМЖИГЧ ШИЛДЭГ БАНК"" 2014 
АЗИ ТИВИЙН ""ШИЛДЭГ ЗАСАГЛАЛТАЙ КОМПАНИ"" 2014 
МОНГОЛ УЛСЫН “ШИЛДЭГ БАНК” 2013 
МОНГОЛ УЛСЫН “ШИЛДЭГ иргэдийн БАНК” 2013",https://www.xacbank.mn/page/about
Хас Банкны тухай,"ХасБанк 2001 онд байгууллагдсан цагаасаа Монгол Улсын банк санхүүгийн системд тогтвортой өсөлтийг бий болгож, үйл ажиллагаагаа өргөтгөж ирсэн бөгөөд өдгөө банкны системд нөлөө бүхий 5 банкны нэг болоод байна.




",https://www.xacbank.mn/page/about
ТэнГэр санхүүгийн нэгдлийн үүсэл хөгжил,"1998 онд НҮБ-ын Хөгжлийн Хөтөлбөрөөс хэрэгжүүлж байсан “МикроСтарт” хэмээх төсөл нь Хөгжлийн Алтан Сан (ХАС) ХХК-ийн тулгын чулууг анх тавьсан юм. Тун удалгүй зургаан Төрийн Бус Байгууллага (ТББ)-тай нэгдэн Монгол улсын хамгийн анхны Банк Бус Санхүүгийн Байгууллага (ББСБ) үүсэн байгуулагдсан түүхтэй.
Хэдийгээр бүхнийг эхнээс нь эхэлсэн ч тун богино хугацаанд буюу 2001 онд Говийн эхлэл ББСБ-тай нэгдэн ХасБанк нэрээр Монгол Улсын банк санхүүгийн салбарт, тэр дундаа бичил санхүүгийн секторт хүч түрэн орж ирсэн юм. Өдгөө тус банк нь Монгол Улсын бичил санхүүгийн салбарт тэргүүлэгч төдийгүй үйл ажиллагаандаа дэлхийн хэмжээний стандарт, загваруудыг нэвтрүүлэн бусдыгаа түүчээлэн ажиллаж байна.
ТэнГэр Санхүүгийн Нэгдэл нь Монгол улсын анхдагч хоёр томоохон банк бус санхүүгийн байгууллага (ББСБ) болох Хөгжлийн Алтан Сан (ХАС) ХХК болон Говийн Эхлэл (ГЭ) ХХК 2001 оны 10 дугаар сарын 1-ний өдөр нэгдэж нийлснээр ХасБанкийг үүсгэн байгуулж, түүний албан ёсны толгой компани болсон түүхтэй. ХасБанкны 99.9 хувийг ТэнГэр Санхүүгийн Нэгдэл эзэмшдэг. Эдгээр хоёр компани нь тухайн үеийн шилдэг ББСБ байсан бөгөөд жижиг дунд бизнес болоод бичил зээлийн чиглэлээр газар зүйн хувьд давхардалгүйгээр тус бүр үйл ажиллагаа явуулж байсан юм. Мөн түүнчлэн ХАС болон Говийн Эхлэл нь донор хандивлагч байгууллага болох НҮБ-ын Хөгжлийн Хөтөлбөр, АНУ-ын Олон Улсын Хөгжлийн Агентлагийн төслийн санхүүжилттэй, Монголын болоод олон улсын төрийн бус байгууллагууд эрхэлсэн боловч мэргэшсэн удирдлагын багтай үйл ажиллагаа явуулж байжээ. Эдүгээ ТэнГэр Санхүүгийн Нэгдэл нь Монгол улсын банк, санхүүгийн салбарт тогтвортой байр суурь эзэлсэн хэд хэдэн охин компаниудаас бүрдэж байна.
2001 онд нэгдэж нийлэх үеэр ХАС нь жинхэнэ үйл ажиллагаа эрхэлсэн компани болж нэрээ ХасБанк хэмээн өөрчилсөн бөгөөд Монголбанк (Төв банк)-аас арилжааны банкны лиценз авсан бол Говийн Эхлэл нь нэрээ ХАС-ГЭ хэмээн өөрчилж тус банкны толгой компани болсон байна. Тухайн үед уг толгой компани нь өөрийн гэсэн тусгай үйл ажиллагаа эрхэлдэггүй харин ХасБанкийг хөгжүүлэхэд анхаарлаа төвлөрүүлсэн олон янзын хувь нийлүүлэгчдийн эрх ашгийг нэгтгэх зорилго бүхий байгууллага байжээ. Энэхүү зохион байгуулалтын бүтэц нь ХасБанкинд хувь нийлүүлэн өмчлөх болон удирдан чиглүүлэх нөхцлийг үүсгэн байгуулагч төрийн байгууллагуудад олгож байсан юм. Мөн түүнчлэн дотоодын хувийн хэвшлийн аж ахуйн нэгж байгууллага, гадаадын бичил санхүүгийн сангууд, улмаар олон улсын санхүүгийн байгууллагуудыг тус Банкны хувь нийлүүлэгч болоход тус дэм үзүүлжээ. Толгой компанийн бүтэц нь бүр анхнаас бусад ижил төрлийн бизнес болох лизинг, даатгалын чиглэлээр цаашид хөгжүүлэх боломжтой хэлбэрээр бүрдүүлжээ. Анх үүсгэн байгуулсан гэрээнд ХАС-ГЭ нь эрхэм зорилгоо ""санхүүгийн тогтвортой бөгөөд тулхтай компаниудын бүлэг байгуулах үүднээс хувь нийлүүлэгчдийн үнэ цэнийг нэмэгдүүлэх"" хэмээн тодорхойлжээ.",https://www.xacbank.mn/page/history-of-bank-and-tfg
"Агаарын бохирдол, хүлэмжийн хийг бууруулахад авч буй арга хэмжээ","
ХасБанк Улаанбаатар хотын агаарын бохирдлыг бууруулж, хүлэмжийн хийг сааруулахад хувь нэмрээ оруулах үүднээс 2009 онд Эко бүтээгдэхүүн нэвтрүүлэх хөтөлбөрийг санаачлан хэрэгжүүлж эхэлсэн бөгөөд энэ ажлын хүрээнд Улаанбаатар хотын гэр хорооллын айл өрхүүдэд эрчим хүчний хэмнэлттэй зуух болон гэрийн дулаалгыг тарааж эхэлсэн. Тус хөтөлбөр нь Улаанбаатар хотын нийт айл өрхүүдийн 80%-ийг хамарч, 2009 оноос хойш нийдээ 143,015 эрчим хүч хэмнэлттэй зуух, 19,850 гэрийн дулаалгыг хөнгөлттэй үнээр гэр хорооллын айл өрхүүдэд борлуулснаар айл өрхүүдийн нүүрсний хэрэглээг 2 дахин бууруулахад нөлөөлсөн.
ХасБанк АНУ-ын МикроЭнержи Кредит /МЭК/ хэмээх байгууллагатай хамтран НҮБ-ийн Цэвэр Хөгжлийн Механизм /ЦХМ/-ийн дагуу тус төсөл хөтөлбөрийг хэрэгжүүлсэн ба МЭК-ийг хөтөлбөрийн зохицуулагч нэгж байгууллагаар гэрээлэн ажилуулж байна. Хөтөлбөрийн үр дүнг хэмжихийн тулд жил бүр хүлэмжийн хийн бууралтыг тооцоолж, олон улсын хөндлөнгийн байгууллагаар баталгаажуулах шаардлагатай байдаг.
Иймд хүлэмжийн хийн бууралтын тооцооллыг нарийвчлан гаргахын тулд ХасБанк МЭК-тэй хамтран 2011 онд Тракер платформыг Уур амьсгалын санхүүжилтийн инновацийн сангийн тусламжтайгаар хөгжүүлсэн. Энэхүү пларформ нь андройд утастай ажилладаг онлайн програм бөгөөд бүтээгдэхүүн болгоны борлуулалт, түгээлт, суурилуулалт болон хяналтыг тогтмол хийх боломжийг бүрдүүлсэн. Хяналтын ажлыг автоматжуулснаар хүлэмжийн хийн бууралтын тооцоллыг илүү боловсронгуй болгож чадсан. ",https://www.xacbank.mn/page/reducing-airpollution-gasemission
Гомдлын зэрэглэл ба Шийдвэрлэх хугацаа,"А зэрэглэлийн гомдол ажилтан хөдөлмөрийн гэрээ, хөдөлмөрийн дотоод журам болон бусад хэм хэмжээ тогтоосон эрх зүйн актаар хүлээсэн үүргээ ноцтой зөрчсөн, эрх мэдлээ хэтрүүлсэн, урвуулан ашигласан, харилцагчийн мэдээллийг задруулсан, ажлаа зохих ёсоор гүйцэтгээгүйн улмаас харилцагчид эд хөрөнгийн хохирол учруулсан үйлдэл, эс үйлдэхүйн улмаас гарсан гомдол. Ажлын 3 өдөрт багтаан шийдвэрлэнэ.
B зэрэглэлийн гомдол банкны Харилцагчийн үйлчилгээний нэгдсэн стандартад заасан ""Харилцаанд баримтлах стандартууд""-ыг мөрдөөгүй шалтгааны улмаас гаргасан гомдол. Ажлын 1 өдөрт багтаан шийдвэрлэнэ.
C зэрэглэлийн гомдол ажилтан ажлаа зохих ёсоор гүйцэтгээгүйн улмаас харилцагчид эд хөрөнгийн бус хохирол буюу чирэгдэл учруулсан шалтгааны улмаас гаргасан гомдол. Ажлын 1 өдөрт багтаан шийдвэрлэнэ.
D зэрэглэлийн гомдол банкны дотоод үйл ажиллагаа, сүлжээ программын алдаа, бусад байгууллагын ажиллагаанаас харилцагчид эдийн болон эд хөрөнгийн бус хохирол учирсаны улмаас гаргасан гомдол.
Эд хөрөнгийн хохирол учраагүй D зэрэглэлийн гомдол - ажлын 1 өдөрт багтаан шийдвэрлэнэ;
Эд хөрөнгийн хохирол учирсан D зэрэглэлийн гомдол - ажлын 3 өдөрт багтаан шийдвэрлэнэ.",https://www.xacbank.mn/page/where-to-file-a-complaint
Хөтөлбөрийн тухай,"Дэлхийн хүн амын өсөлт, эдийн засаг, технологийн хөгжлийг даган, байгаль орчин түүний баялагт хандах хүн төрөлхтний хандлага, хэрэглээ жилээс жилд өөрчлөгдөж олон талын сөрөг нөлөөллийг үүсгэж байна. Уур амьсгалын өөрчлөлт, хөрс-агаар-усны бохирдол, эрчим хүчний эх үүсвэр, байгалийн нөөц, хоол хүнсний хомсдол, хүлэмжийн хийн ялгарал зэрэг асуудлууд нь дэлхий нийтийн өмнө нэн хурцаар тулгарч ядуурал, өлсгөлөнгийн түвшинг нэмэгдүүлэх болон эдийн засаг, нийгмийн тогтвортой өсөлтөд сөргөөр нөлөөлж буй гол бэрхшээл болж байна.
Монгол Улсад ч мөн 21-р зууны эхэн үеэс байгалийн нөөц баялагт тулгуурласан эдийн засгийн бүтэц голлох болж, эрчим хүчний эх үүсвэр, байгалийн нөөцийг шавхан барагдуулах хандлагатай, хүрээлэн буй орчноо доройтуулах, хүлэмжийн хийн ялгаралтыг нэмэгдүүлэх, үр ашиг муутай хэрэглээтэй болсон нь байгаль экологид сөрөг нөлөө үзүүлж байна. Үүний зэрэгцээ ядуурал, ажилгүйдэл, хүний эрхийн зөрчил, хөдөлмөр хамгааллын доголдол, цаашлаад бидний хосгүй нүүдэлчин өв соёл, ахуй уламжлал алдагдах эрсдэл өсч, шийдвэрлэх шаардлагатай асуудлууд олноор нэмэгдсээр байна.
Иймд эдийн засгийн өсөлтийг хангахын зэрэгцээ байгаль орчинд ээлтэй, нийгмийн хариуцлагаа ухамсарласан санал санаачлагыг дэлхий даяар дэмжин аливаа үйл ажиллагааг “тогтвортой (Sustainable)” байлгахыг чухалчилж байна. “Тогтвортой хөгжил (Sustainable Development)” нь өнөө болон ирээдүй үеийнхэндээ хохирол учруулахгүйгээр эдийн засаг, байгаль орчин, нийгмийн хөгжлийн харьцааг тэнцвэржүүлэн зөв зохистой хөгжлийг бүтээх үзэл баримтлал юм.
Тэгвэл тогтвортой санхүүжилт гэж юу вэ?
Тогтвортой хөгжлийн тогтолцооны суурийг бэхжүүлэх, хэрэгжилтийг хурдасгахад санхүүгийн хөшүүрэг чухал нөлөөтэй учир банк, санхүүгийн байгууллагууд тогтвортой санхүүжилтийн үзэл баримтлалаар дамжуулан улс орныхоо зөв хөгжлийн явцад хувь нэмрээ оруулах боломжтой байдаг. Тогтвортой санхүүжилт гэдэг нь хөрөнгө оруулалт хийх, зээл олгох болон аливаа санхүүгийн шийдвэр гаргахдаа тухайн бизнесийн үйл ажиллагаа нь байгаль орчин, нийгэмд сөрөг нөлөөлөл үүсгэх эсэхийг харгалзах, сөрөг үр дагавар үүсгэхээр бол түүнийг бууруулах арга хэмжээ авах, ноцтой хохирол учруулж болзошгүй бол санхүүжүүлэхээс татгалзах хүртэл шийдвэр гаргах цогц зарчмуудын тухай ойлголт юм. Иймээс гадаадын олон улс тогтвортой санхүүжилтийн зарчмуудыг боловсруулж, тэдгээрийг хөрөнгө оруулалт, зээл, санхүүгийн үйл ажиллагаандаа нэвтрүүлэхийг эрмэлзэн ажиллаж байна.
Монгол Улсын Тогтвортой Санхүүжилт (ТоС)-ийн хөтөлбөр
Монгол улсын банкууд улс орныхоо эдийн засгийн хөгжилд голлох үүрэгтэй оролцож буй салбарын төлөөлөл болохын хувьд банк, санхүүгийн системд тогтвортой санхүүжилтийн үзэл баримтлалыг байгаль орчныг хамгаалах, нийгмийн хариуцлагын бодлогоор дамжуулан нэвтрүүлэхийг санал нэгтэйгээр дэмжсэн бөгөөд 2013 оны 11 дүгээр сарын 21-ний өдөр “Монгол Улсын нийгэм, байгаль орчинд ээлтэй Тогтвортой санхүүжилтийн бодлогыг хөгжүүлэхийн төлөөх хамтарсан тунхаг бичиг”-т гарын үсэг зурж, “Монгол Улсын Тогтвортой Санхүүжилт (ТоС)-ийн хөтөлбөр”-ийг хэрэгжүүлэхээр шийдвэрлэсэн юм.
Уг шийдвэрийн дагуу Монголын Банкны Холбоогоор ахлуулсан, нийт банкууд, Монголбанк, БОНХАЖЯ болон СЗХ-ны төлөөллөөс бүрдсэн тогтвортой санхүүжилтийн ажлын хэсэг байгуулагдсан юм. Ажлын хэсгийн үйл ажиллагааны хүрээнд Монгол Улсын байгаль орчин, нийгэмд тулгамдаж буй гол гол асуудлуудыг харгалзан тусгасан Монгол Улсын Тогтвортой санхүүжилт (ТоС)-ийн зарчмууд болон салбарын удирдамжууд (уул уурхай, хөдөө аж ахуй, барилга, боловсруулах үйлдвэр)-ыг боловсруулсан бөгөөд нийт банкууд 2015 оны I улирлаас эхлэн өөрсдийн үйл ажиллагаандаа нэвтрүүлэн ажиллаж байна.
Тэгвэл ТоС-ийн зарчмуудыг хэрэгжүүлж эхэлснээс хойш ямар ажлууд хийгдэв?
Монгол Улсад тулгамдаж буй байгаль орчин, нийгмийн асуудлыг банкны салбар дангаар, нэг дор шийдвэрлэх боломжгүй тул ТоС-ийн зарчмуудыг үр дүнтэй, шат дараалалтайгаар хэрэгжүүлэхийг зорин банкууд “Монгол Улсын Тогтвортой санхүүжилт (ТоС)-ийн хөтөлбөрийн гишүүдээс хамтран хэрэгжүүлэх арга хэмжээний баримт бичиг”-т гарын үсэг зуран,эхний ээлжинд хэд хэдэн тодорхой ажлыг нэгдсэн байдлаар хэрэгжүүлэн ажиллаж байна.
Юуны түрүүнд банкууд өөрсдийн тогтвортой санхүүжилтийн бодлого, журам, хариуцсан бүтэц орон тоог батлахаас гадна, банкны ажилтнуудад тогтвортой санхүүжилтийн чадавхи бүрдүүлэх сургалт, уулзалтууд болон харилцагч, хамтран ажиллагч байгууллагуудад чиглэсэн мэдээллийн ажлуудыг өргөнөөр зохион байгуулж байна. Түүнчлэн ТоС-ийн 8 зарчмын нэг болох “Санхүүгийн хүртээмжийг дэмжих зарчим”-ыг нэн тэргүүнд хэрэгжүүлж, хөгжлийн бэрхшээлтэй иргэдийн санхүүгийн бүтээгдэхүүн, үйлчилгээ авах боломжийг нэмэгдүүлэх зорилгоор АТМ болон цахим хуудсыг харааны бэрхшээлтэй иргэд ашиглах боломжтой болгох, хөгжлийн бэрхшээлтэй иргэдэд дараалал харгалзахгүй үйлчлэх болон эдгээр иргэдэд санхүүгийн үйлчилгээ үзүүлэх асуудалд илүү анхаарал хандуулан энэ талаарх сургалтыг теллер, харилцагчийн үйлчилгээний ажилтнуудад шат дараатайгаар зохион байгуулж байна.
Цаашлаад ТоС-ийн гол зарчим болох “Байгаль орчноо хамгаалах зарчим”-ын хүрээнд ТоС-ийн гишүүн банкууд зарим харилцагчийн байгаль орчин, нийгмийн эрсдэлийг тооцоолдог болох, мөн уул уурхай, барилга, хөдөө аж ахуй, боловсруулах үйлдвэр зэрэг байгаль орчин, нийгмийн өндөр эрсдэлтэй салбаруудад чиглэсэн тусгай шаардлагуудыг тавьдаг болох гэж байна. Ингэхдээ мэдээж тухайн бизнесээ аль болох дэмжих, зөвлөгөө өгөх, сөрөг нөлөөллийг бууруулах арга замыг эрэлхийлэн хамтран ажиллана.
Банкууд харилцагчийн эрсдэлийг тооцоолохоос гадна өөрсдөө нийгэмд үлгэр дуурайлал үзүүлэх зорилгоор “Үлгэрлэн манлайлах зарчим”-ыг баримталж, ус, цаас, эрчим хүчний хэмнэлттэй үйл ажиллагаа явуулах санал санаачлагуудыг төрөл бүрээр хэрэгжүүлж, “Банкны төгөл” мод тарих аян, “ТоС 7 Хоног” зэрэг олон нийтэд чиглэсэн арга хэмжээнүүдийг мөн зохион байгууллаа.
Банкууд үүний ижил байгаль орчин, нийгэмд ээлтэй олон санаачлага, үйл ажиллагааг цаашид ээлж дараатай зохион байгуулах бөгөөд бодлого тодорхойлогчид, бусад бизнесийн салбарууд, олон нийт, иргэдтэй хамтран ажиллаж бодлого, чиглэлүүдээ уялдуулахад анхаарч ажиллахаар төлөвлөж байна.
",https://www.xacbank.mn/page/mongolian-sustainable-finance-initiative-mongolian-sustainable-finance-initiative
Афлатон хөтөлбөр,"Афлатон нь 6-18 насны хүүхдэд зориулсан нийгмийн болон санхүүгийн боловсрол олгох хөтөлбөр юм. Хөтөлбөрийн зорилго нь шавь төвтэй сургалтын аргаар хүүхдэд нийгмийн болон санхүүгийн боловсрол олгож өөртөө итгэлтэй, нийгмийн хариуцлагатай иргэн болгон төлөвшүүлдэг ба энэ нь хөтөлбөр хэрэгжсэн олон орны туршлагаар батлагдаад байгаа билээ. Энэхүү хөтөлбөрийн сургалтаар хүүхэд өөрийгөө танин мэдэж, авъяас чадвараа хөгжүүлэх, эрхээ эдэлж үүргээ ухамсарлах, мөнгө болон бусад баялгийг зөв зарцуулах, хуримтлуулах, төсөвлөж төлөвлөх, нийгмийн болон санхүүгийн үйл ажиллагааг өөрсдийн санаачилгаар зохион байгуулах чадварыг эзэмшинэ.
Монгол улсад 2010 онд тус хөтөлбөрийг ХасБанкны санхүүгийн дэмжлэгтэйгээр Хөгжлийн Алтан Сан Холбоо ТББ-аас туршилтаар хэрэгжүүлж, 2014 оны байдлаар хот хөдөөгийн 15 ерөнхий боловсролын сургуулийн  нийт 8-11 насны 2,520 сурагчийг хамруулаад байна.",https://www.xacbank.mn/page/aflatoun-financial-and-social-education-program
Тэмүүлэл хөтөлбөр,"ХасБанк нь байгуулагдсан цагаасаа эхлэн Монгол Улсын ирээдүй болсон хүүхэд, залуучуудад зориулсан бүтээгдэхүүн, үйлчилгээ, үйл ажиллагаанд анхаарал хандуулж, нийгмийн хариуцлагаа ухамсарлан ажилласаар ирсэн билээ. Эдгээр үйл ажиллагааны нэг нь Эмэгтэйчүүдийн Дэлхийн Банк, Бичил Санхүүгийн Боломж байгууллагуудтай хамтран хэрэгжүүлж буй өсвөр үеийнхэнд зориулсан “Тэмүүлэл” санхүүгийн боловсролын хөтөлбөр юм.
Санхүүгийн боловсрол хөтөлбөр нь 14-18 насны хүүхдүүдийг өсвөр наснаас нь мөнгөтэй харьцаж сургах, мөнгийг зөв удирдаж өөрийн ирээдүйд хувь нэмэр оруулахад туслах зорилготой бөгөөд хичээлийн бус цагаар сургадаг.
",https://www.xacbank.mn/page/aspire-financial-education-program
Үнэ Цэнэт Банкны Үйлчилгээ Үзүүлэх Дэлхийн Эвсэл (GABV),"GABV нь Ази, Африк, Австрали, Латин Америк, Хойд Америк болон Европын орнуудын дэлхийн тэргүүлэгч тогтвортой банкуудыг нэгтгэсэн өөрийн Дүрэм бүхий эвсэл юм.
Эвслийн гишүүнээр шинээр үүсэж буй зах зээлүүдийн бичил санхүүгийн банк, зээлийн холбоо, орон нутгийн банк болон нийгэм, байгаль орчин, соёлын чиглэлээр үйл ажиллагаа явуулж буй аж ахуйн нэгж, үйлдвэрлэлүүд элсээд байна.
Эвслийн гишүүн банкууд нь Тогтвортой Санхүүжилтийн Зарчмуудад нийцүүлэн үйл ажиллагаагаа явуулдаг бөгөөд олон улсын асуудлуудад зохистой шийдлүүдийг дэлхийн хэмжээнд олох талаар хамтран үүрэг амлалт авч, өнөөгийн санхүүгийн тогтолцоог орлох шинэ, эерэг, тогтвортой хувилбарыг төлөвшүүлж байгаа аж. Эдийн засгийн хувьд бид харилцан хамааралтай, өнөөгийн болон хойч үеийн өмнө хариуцлага хүлээх болно гэдгийг ухамсарлан эдгээр компани, байгууллагууд нь эх дэлхий дахь хүн бүхний амьдралын чанарыг сайжруулах шаардлагатай гэдэгт итгэл төгс байна.
Эвслийн гишүүнээр элсэхийн тулд банк нь тодорхой шалгууруудыг хангах бөгөөд эхний ээлжинд Эх дэлхий, Эрдэнэт хүмүүн, Эрүүл ашиг хэмээн тодорхойлсон гурван тулгуур зарчмаар дамжуулан нийгмийн баримжаатай банкны үйл ажиллагаа явуулдаг байх шаардлагатай аж.
GABV нь Нидерландын Хөгжлийн банк зэрэг гол түншүүдтэйгээ хамтран ажиллах замаар зорилтуудаа тодорхой хөтөлбөрүүдээр дамжуулан хэрэгжүүлдэг юм.",https://www.xacbank.mn/page/the-global-alliance-for-banking-on-values-gabv
Даян дэлхийн гэрээний 10 зарчим,"ХҮНИЙ ЭРХ
Зарчим 1. Бизнесийн үйл ажиллагаанд хүний эрхийг хамгаалах олон улсын тунхаглалуудыг хүндэтгэх дэмжих;
Зарчим 2. Бизнесийн үйл ажиллагааг хүний эрхийн аливаа зөрчлийн хамтрагч болгохгүй байх;
ХӨДӨЛМӨР ЭРХЛЭЛТ
Зарчим 3. Эвлэлдэн нэгдэх эрх чөлөө, хамтын хэлэлцээр байгуулах эрхийг үр ашигтайгаар хүлээн зөвшөөрөх;
Зарчим 4. Хүчээр болон албадан хөдөлмөрлүүлэх аливаа хэлбэрийг арилгах;
Зарчим 5. Хүүхдийн хөдөлмөрийг арилгах;
Зарчим 6. Ажил эрхлэх, албан тушаал хашихад ялгаварлан гадуурхах байдлыг арилгах;
БАЙГАЛЬ ОРЧИН
Зарчим 7. Бизнесийн үйл ажиллагаанд байгаль орчны аливаа өөрчлөлт доройтлоос урьдчилан сэргийлэх;
Зарчим 8. Бизнесийн үйл ажиллагаанд байгаль орчны хариуцлагыг өндөржүүлэх;
Зарчим 9. Байгаль орчинд ээлтэй технологийг хөгжүүлэх нэвтрүүлэх;
АВИЛГАЛ
Зарчим 10. Авилгал, хээл хахуулийн бүхэл хэлбэрийн эсрэг тууштай үйл ажиллагаа явуулах.",https://www.xacbank.mn/page/ten-principles
Даяар Мөрдөх Бизнес Андгай,"Миний удирдах бизнесийн байгууллага нь хамт олны хүч, өөрсдийн нөөц баялгийг нэгтгэж, аливаа хүн ганцаараа үүсгэж үл чадах үнэт зүйлсийг бүтээснээрээ нийтийн сайн сайхны төлөө үйлчилнэ;
Миний гаргах шийдвэрүүд удирдлагын маань доторх болоод гаднах хүмүүсийн сайн сайханд өнөөдөр болоод маргааш нөлөөлөхүйц өргөн үр дагавартай;
Би олон талуудын харилцан адилгүй ашиг сонирхлуудыг нийлүүлэх явцдаа өөртөө бэрхшээлтэй сонголтуудтай учирна.
ИЙМЭЭС МИНИЙ БИЕ:
Өөрийн бизнесийг хичээл зүтгэл, зөв итгэл үнэмшилтэйгээр удирдаж, өөрийн хувийн эрх ашиг, үзэл баримтлалаа байгууллагынхаа болон нийгмийнхээ хэтийн зорилго, сайн сайхны өмнө тавихгүй;
Өөрийн бизнесийнхээ үйл ажиллагаанд хамаарах хууль тогтоомж, гэрээ хэлцлүүдийг үзэл баримтлалаараа болоод үйл хэргээрээ хүндэтгэн мөрдөнө;
Өөрийн бизнест холбогдох нийт хүмүүсийн нэр төр, үндсэн эрхийг хүндэтгэн хамгаалж, аливаа ялгаварлан гадуурхах бүх хэлбэрийг эсэргүүцнэ;
Ирээдүй хойч үеийнхээ эрүүл орчинд, нөөц баялаг арвин эх дэлхийд сэтгэл хангалуун амьдрах эрхийг хүндэтгэн хамгаална;
Хээл хахууль болон авилгалын аливаа хэлбэрт эс автаж , тэдгээрийг үл тэвчинэ;
Өөрийн бизнесийн гүйцэтгэлийн болон эрсдэлийн  талаар хамааралтай бүх этгээдүүдэд үнэн зөв, шударгаар мэдүүлнэ;
Өөрийн бизнесийн хувьд нэн чухал байгаль орчин, нийгмийн тулгамдсан асуудлуудыг зохистойгоор шийдвэрлэхийн тулд идэвхтэйгээр зүтгэнэ;
Өөрийнхөө болон шууд удирдлагадаа багтах бусад хүмүүсийн мэргэжлийн ур чадварыг хөгжүүлэхэд хөрөнгө оруулалт хийн ажиллана хэмээн андгайлж байна.
Миний Бие  ажил мэргэжлийн үйл хэргээ энэхүү зарчмуудын дагуу гүйцэтгэх явцдаа өөрийн зан үйлийг бусдад шударга, хариуцлагатай байдлын үлгэр дуурайлал болохуйц байх ёстойг ухамсарлаж байна.
Энэхүү андгайг Миний Бие нэр төрийн хэрэг гэж үзээд өрийн хүсэлтээр үйлдэв.",https://www.xacbank.mn/page/global-business-oath
MasterCard Worldwide болон Visa Card International,"XасБанк нь олон улсын MasterCard Worldwide болон Visa Card International олон улсын байгууллагын дэд гишүүн төдийгүй олон улсын SWIFT сүлжээ, Eurogiro, Western Union зэрэг мөнгөн гуйвуулгын сүлжээний үндсэн гишүүнээр элсэж, гадаад төлбөр тооцоо, гуйвуулга, картын үйлчилгээг харилцагчиддаа хүргэж байна.",https://www.xacbank.mn/page/mastercard-worldwide-visa-international
Хас банкны эрхэмлэх зүйлс:,"Монгол Улс даяар бидэнтэй мөр зэрэгцэн ажиллаж буй эрэгтэй, эмэгтэй хүмүүс, ажиллагсдынхаа өмнө бид үүрэг хүлээнэ;
Хүн бүр өөрийн үзэл бодолтой байдгийг хүлээн зөвшөөрч, бүгдэд эрх тэгш, шударгаар хандан, үзэл бодол, саналаа чөлөөтэй илэрхийлэх нөхцлийг бид бүрдүүлэх үүрэгтэй;
Тэд ажилгүй болно гэж санаа зовох ёсгүй;
Цалин хөлс шударга, гүйцэтгэл үр дүнд тохирсон, ажлын байр цэвэр цэмцгэр, эмх цэгцтэй эрүүл ахуйн шаардлага, аюулгүй ажиллагааг хангасан байх ёстой;
Ажиллагсад гэр бүлийн буюу нийгмийн өмнө хүлээсэн үүргээ биелүүлэхэд бид зохих туслалцаа үзүүлэх болно;
Ажиллагсад санал гомдлоо чөлөөтэй илэрхийлж байна;
Мэргэжлийн ур чадвар, гүйцэтгэлтэй уялдсан ажил, албан тушаал эрхлэх, хариуцлагын шатлалд дэвшин хөгжих тэгш эрхээр хангагдана;
Удирдлага, менежмент зохистой байх ёстой бөгөөд тэдгээрийн үйл ажиллагаа шударга, ёс зүйн хэм хэмжээнд нийцсэн байна;
Энэхүү зарчмын дагуу ажиллавал бидний үйлчилгээ харилцагчийн санаанд нийцэж, ажиллагсад маань урамшиж, хувьцаа эзэмшигчид зохих өгөөжийг хүртэх болно;Ингэснээр бидний хийж буй ажил бидний Эх Орон – Монгол Улсын хөгжилд тодорхой хувь нэмэр оруулна гэдэгт бид гүнээ итгэдэг.",https://www.xacbank.mn/page/xacbank-hr
Хамт олны дунд зохион байгуулдаг арга хэмжээ:,"Жилийн тайлангийн хурал;
Шинэ жилийн цэнгүүн;
Xac Cup (Спортын олон төрөлт тэмцээн);
Урлагийн наадам;
Цасны баяр;
Спорт явган аялал;
Өндөр уулын аялал;
Нэр төрөө эрхэмлэх өдөр;
Happy Hour (сар бүр).
Эх дэлхий, нийгэмд чиглэсэн үйл ажиллагаа:
“Багачуудын хотхон” хүүхдийн баяр;
“Хасын хүлгүүд” хөл бөмбөгийн баг;
“Хасын хүлгүүд” сагсан бөмбөгийн баг;
“Дуулиан 2020” заалны хөл бөмбөгийн тэмцээн;
“Афлатон” болон “Тэмүүлэл” хүүхдэд санхүүгийн боловсрол олгох хөтөлбөрүүд;
“Утаагүй зуух, гэрийн дулаалга” эко төсөл;
“Хас Төгөл” мод тарих үйл ажиллагаа;
“Xac Cup” гольфийн тэмцээн.",https://www.xacbank.mn/page/xacbank-hr
Хас банкны баримталдаг бодлого,"Ажиллагсдын мэдлэг, ур чадвар, тэдгээрийн урам зориг, ажлын гүйцэтгэл нь Банкны өмнөө тавьсан зорилтуудад хүрэхэд шаардагдах гол хүчин зүйл, угтал нөхцөл байна гэдгийг бид ухамсарлана;
Банкнаас шийдвэр гаргах үйл ажиллагаанд ажиллагсдын оролцох оролцоог дэмжих, аливаа асуудлыг нээлттэй байдлаар хамтаар хэлэлцэн шийдвэрлэх, багаар хамтран ажиллахад чиглэсэн байгууллагын соёлыг хөхиүлэн дэмжиж хэвшүүлнэ.



",https://www.xacbank.mn/page/xacbank-hr
Ажилчдын сургалт,"Ажиллагсдын мэдлэг, ур чадварыг дээшлүүлэх үүднээс Банкны үйл ажиллагааны шаардлагад нийцсэн сургалтын бодлогыг ажиллагсдын хэрэгцээ, шаардлага болон тэдгээрийг өсөн хөгжих бусад хэрэгцээнд суурилан боловсруулж тогтмол зохион байгуулдаг;
Ажиллаж буй албан тушаалдаа өсөх мэдлэг, чадвартай ажиллагсдыг нээн илрүүлэх, Банкны үйл ажиллагаанд нэн хэрэгцээтэй нарийн мэргэжил шаардсан аливаа албан тушаалд залгамж боловсон хүчнийг бэлтгэх, хөгжүүлэх арга хэмжээг байнга хэрэгжүүлдэг.
Ажиллагсдын эрүүл мэнд, хөдөлмөрийн аюулгүй ажиллагаа:
Ажиллагсдыг эрүүл мэндийн урьдчилан сэргийлэх үзлэг, бусад эрүүл мэндийн хөтөлбөр хамруулдаг;
Ажиллагсдад зориулсан биеийн тамир, урлаг, соёлын арга хэмжээг хөхүүлэн дэмжиж өргөнөөр зохион байгуулах, ажлын ачаалалтай холбоотой үүсэх стрессийг бууруулах талаар тодорхой арга хэмжээг тогтмол авч хэрэгжүүлдэг;
Ажлын байрны зохион байгуулалтыг техник технологийн шаардлагад нийцүүлэн хөдөлмөрийн аюулгүй ажиллагаа, эрүүл ахуйн стандартыг ажлын байранд мөрдөж ажилладаг.",
"Ажилчдын цалин, урамшуулал","Банкинд өөрийн мэдлэг чадвараа дайчлан ажлын өндөр бүтээмж, үр дүн гарган ажиллаж байгаа ажилтны албан тушаалын зэрэглэл, ажлын гүйцэтгэлд нь нийцсэн цалин хөлс, урамшуулал олгодог;
Ажилтны тогтвор суурьшилтай, өндөр бүтээмжтэй ажиллах нөхцлийг цалин хөлс, урамшуулал, бусад хангамжийг сайжруулах замаар бүрдүүлдэг;
Ажиллагсдын ажлын гүйцэтгэлийн үнэлгээг тодорхой, хэмжиж болохуйц шалгуур үзүүлэлт дээр үндэслэн хийдэг;
Ажиллагсдын ажилдаа хандах хандлага, сэтгэл ханамжийг дээшлүүлэх зорилгоор холбогдох хууль болон Банкны үйл ажиллагаанд мөрдөгдөж буй журамд заасны дагуу зохих шагнал, урамшуулал, нөхөн олговор, тэтгэмж, тусламжийг ажилтан, түүний гэр бүлийн гишүүдэд олгодог;
Ажиллагсдад болон түүний гэр бүлд зориулсан эрүүл мэндийн болон санхүүгийн дэмжлэг үзүүлэх хөтөлбөр хэрэгжүүлдэг;
Ажилтны ажлын амжилтыг урамшуулан дэмжих, ажил, албан тушаалын нэр хүнд, ажиллах урам зоригийг нэмэгдүүлэх, Банкны үзүүлэх амжилтад өөрийн хувь нэмрийг оруулах эрмэлзэл, түүнд оролцох оролцоог хөхүүлэн дэмждэг;
Банкинд тогтвор суурьшилтай ажиллах нөхцлийг бүрдүүлэх, тасралтгүй олон жил ажилласан ажилтанд нэмэгдэл урамшуулал бий болгох үүднээс ажиллагсдад Банкны хувьцааг эзэмшүүлэх, банкнаас ажиллагсдад олгох тэтгэврийн хөтөлбөрийг хэрэгжүүлдэг;
Зохих шалгуурыг хангасан ажиллагсдад орон сууцны, хэрэглээний болон бусад төрлийн зээлийг хөнгөлөлттэй нөхцлөөр олгодог;
Ажилтны гэр бүл, нийгмийн өмнө хүлээсэн үүргээ биелүүлэх нөхцлийг хангах үүднээс ажиллагсад, түүний дотроос өрх толгойлсон эх, ганц бие эцгийн ажлын цагийн хуваарийг уян хатан байдлаар тогтоох, шаардлагатай тохиолдолд ээлжийн амралтыг хэсэгчлэн эдлэх боломжийг олгодог.

",https://www.xacbank.mn/page/discount
Ажилтан сонгон шалгаруулахад баримталдаг зарчим,"
Шударга, нээлттэй, ил тод байх;
Мэдлэг, туршлагатай, мэргэшлийн хувьд өндөр ур чадвартай, банкинд мэдэгдхүйц хувь нэмэр оруулж чадах боловсон хүчнийг сонгоход бүхий л арга хэмжээг чиглүүлнэ;
Хөгжлийн бэрхшээлтэй иргэний биеийн байдал нь Банкны хэвийн үйл ажиллагаанд сөргөөр нөлөөлөхгүй, банкинд хөдөлмөр эрхлэхэд саад болохооргүй буюу хөдөлмөрийн  нөхцөл нь харшилахгүй тохиолдолд тодорхой албан тушаалд сонгон шалгаруулж, тэдгээрийн хөдөлмөр эрхлэхийг дэмжинэ;
Банкны ажиллагсдыг тэдэнд албан тушаал дэвших, сурч хөгжих, ажлын нөхцөлөө сайжруулах боломж олгох зорилгоор Банкинд шинээр бий болсон болон сул байгаа орон тоонд  нээлттэй өрсөлдүүлэх бодлого баримтална.
",https://www.xacbank.mn/page/jobs
Ажилтан сонгон шалгаруулалтын зарчим,"Сонгон шалгаруулалтын зарчим
Ажилтан сонгон шалгаруулахад баримталдаг зарчим
Шударга, нээлттэй, ил тод явуулна;
Шалгаруулалтыг явуулахдаа мэдлэг, туршлага, дадлагатай, ажил гүйцэтгэх өндөр ур чадвартай, банкинд мэдэгдэхүйц хувь нэмэр оруулж чадах боловсон хүчнийг сонгоход бүхий л арга хэмжээг чиглүүлнэ
Хөгжлийн бэрхшээлтэй иргэний биеийн байдал нь Банкны хэвийн үйл ажиллагаанд сөргөөр нөлөөлөхгүй, банкинд хөдөлмөр эрхлэхэд саад болохооргүй буюу хөдөлмөрийн  нөхцөл нь харшилахгүй тохиолдолд тодорхой албан тушаалд сонгон шалгаруулж, тэдгээрийг хөдөлмөр эрхлэхийг дэмжинэ;
Банкны ажиллагсдад албан тушаал дэвших, сурч хөгжих, ажлын нөхцлөө сайжруулах боломж олгох зорилгоор Банкинд шинээр бий болсон болон сул байгаа орон тоонд дотроосоо нэн тэргүүнд өрсөлдүүлэх бодлого баримтална.",https://www.xacbank.mn/page/competitive
Дадлагын оюутанд дадлага хийлгэх зөвшөөрөл олгох бүрдүүлэх бичиг баримтууд:,"
Удирдах ажилтан оюутныг дадлага хийхийг зөвшөөрснөөр дадлагын оюутан дараах баримт бичгийг бүрдүүлэн хүний нөөцийн асуудал эрхэлсэн нэгжид эсвэл recruiter@xcabank.mn хаягаар ирүүлнэ үү. Үүнд:
Оюутны суралцдаг их, дээд сургуулиас;
ХасБанкинд дадлага хийлгэхийг хүссэн албан бичиг;
Оюутны өргөдөл/ХасБанк Маягт 54310-04/;
Сурлагын дүнгийн хуулбар;
Иргэний үнэмлэхний хуулбар.
Анкет",https://www.xacbank.mn/page/student-corner
Дадлагын оюутныг сонгох ерөнхий нөхцөл:,"Их, дээд сургуулийн 3-аас дээш курсийн оюутан;
Сурлагын дүн В буюу түүнээс дээш;
Англи хэлний дундаас дээш түвшний мэдлэгтэй;
Компьютерийн хэрэглээний програмуудыг эзэмшсэн;
Багаар ажиллах чадвартай;
Харилцааны өндөр соёлтой;

",https://www.xacbank.mn/page/student-corner
Питер Морроу тавигдах шаардлага,"2 сая төгрөгийн сургалтын төлбөр;
ХасБанканд дадлага хийх боломж.
Тэтгэлэг хүсэгч оюутанд тавигдах ерөнхий шаардлага:
Магадлан итгэмжлэгдсэн их, дээд сургуулийн 3 болон 4 дүгээр дамжааны өдрийн ангийн оюутан;
Сурлагын голч дүн 3.0-аас дээш;
Нийгэм, олон нийтийн ажил, арга хэмжээнд идэвхтэй оролцдог;
Оюутны эрдэм шинжилгээний хурал, илтгэл, уралдаан тэмцээнд амжилт гаргасан бол давуу тал болно.",https://www.xacbank.mn/page/scholarship
Питер Морроу тэтгэлгийн зорилго,"Банк, санхүү, эдийн засаг, бизнесийн удирдлага, дата аналист, мэдээллийн технологийн чиглэлээр амжилттай суралцаж буй, цаашид арилжааны банканд ажиллах хүсэл сонирхолтой, чадварлаг, өсөх ирээдүйтэй оюутнуудыг нээн илрүүлж, санхүүгийн дэмжлэг үзүүлэх, ажлын гараагаа оновчтой, зөв эхлүүлэхэд нь туслах.",https://www.xacbank.mn/page/scholarship
Питер Морроу бүрдүүлэх материал,"Тэтгэлэг хүсэгчийн анкет /анкетыг
эндээс
татаж авна уу/;
Сургуулийн тодорхойлолт, дүнгийн баталгаат хуулбар;
Суралцсан хугацаанд үзүүлсэн амжилт, шагналын хуулбар;
Иргэний үнэмлэхний хуулбар;
Өөрийнхөө тухай болон яагаад уг тэтгэлэгт хөтөлбөрт хандаж байгаагаа илэрхийлсэн видео бичлэг /2 минутаас хэтрэхгүй/.
Жич: Файлын хэмжээнээс хамааран имэйл ирэхгүй байж болзошгүй тул материалуудаа google drive болон youtube сувагт байршуулан, хандах эрхтэйгээр холбоосыг илгээх боломжтой.",https://www.xacbank.mn/page/scholarship
Питер Морроу тэтгэлэгт хөтөлбөр ,"Питер Морроу нь 2015 оны 7-р сараас ХасБанкны ТУЗ-ийн хараат бус гишүүнээр сонгогдон ажиллаж байсан бөгөөд түүний Монгол Улсын банк, санхүүгийн салбар төдийгүй нийгэм, эдийн засгийн хөгжилд оруулсан хувь нэмэр, дурсгалыг хүндэтгэн энэхүү тэтгэлэгт хөтөлбөрийг бид 7 дахь жилдээ уламжлал болгон зарлаж байна.
",https://www.xacbank.mn/page/scholarship
Цалинтай оюутан хөтөлбөрт хэн оролцох вэ,Мэдээллийн технологийн чиглэлээр суралцаж буй 3 болон 4 дүгээр дамжааны оюутнуудад олгоно.,
Цалинтай оюутан хөтөлбөрийн зорилго,"Мэдээллийн технологийн чиглэлээр суралцаж буй оюутан залууст банк санхүүгийн салбарын орчин үеийн дэвшилтэт технологи бүхий ажлын байранд чадварлаг, туршлагатай баг, хамт олныг дагалдан, онолын мэдлэгээ бататгаж, суралцангаа ХасБанкнаас ажлын гараагаа эхлүүлэх боломжийг Мэдээллийн технологийн чиглэлээр суралцаж буй 3 болон 4 дүгээр дамжааны оюутнуудад олгоно.
Энэхүү хөтөлбөрт хамрагдсанаар: Банканд ашиглагдаж буй сүүлийн үеийн технологи, программ хангамж, тоног төхөөрөмжүүд дээр ажиллаж үнэ цэнэтэй туршлага хуримтлуулах;
Ажлын байранд тавигдах мэргэжлийн болон хувь хүний ур чадваруудыг эзэмших;
Банканд хэрэгжиж буй мэдээллийн технологийн төслүүдэд өөрийн хувь нэмэр оруулах;",
Цалинтай оюутан хөтөлбөрийн тавигдах шаардлага,"Магадлан итгэмжлэгдсэн их, дээд сургуулийн мэдээллийн технологийн чиглэлээр суралцаж буй 3, 4 дүгээр дамжааны өдрийн ангийн оюутан;
Оюутны эрдэм шинжилгээний хурал, илтгэл, уралдаан тэмцээнд амжилттай оролцсон бол давуу тал болно.
анкет ",
Цалинтай оюутан хөтөлбөр,"ХасБанк нь 2020 оноос эхлэн Мэдээллийн технологийн чиглэлээр амжилттай суралцаж буй оюутан залуусыг ажлын байранд дадлагажих боломжоор дэмжин ""
Цалинтай оюутан хөтөлбөр""-ийг санаачилан 3 дахь жилдээ амжилттай хэрэгжүүлж байна.
",https://www.xacbank.mn/page/tsalintai-oyutan
Хуулийн этгээдийн мэдээлэл шинэчлэх,"Арилжааны банкнууд харилцагчдынхаа мэдээллийг тогтмол хугацаанд шинэчлэх үүргийг хуулиар хүлээсэн байдаг бөгөөд уг үүргийнхээ дагуу ХасБанк харилцагч ХУУЛИЙН ЭТГЭЭД-ийн мэдээллийг шинэчлэх ажлыг 2022 оны нэгдүгээр сараас эхлүүлээд байна.
Банк нь дараах хууль тогтоомж, журам зааврыг баримтлан ажиллаж байна. Үүнд:
Мөнгө угаах болон терроризмыг санхүүжүүлэхтэй тэмцэх тухай Монгол Улсын хууль:
4 дүгээр зүйл. Эцсийн өмчлөгчийг тогтоох
Мөнгө угаах, терроризмыг санхүүжүүлэхээс сэргийлэх, түүнтэй тэмцэхэд харилцагчийг таньж мэдэх талаар банкны баримтлах Монголбанкнаас гаргасан журам
Мэдээллээ шинэчлэх нь харилцагч таны мэдээллийн нууцлал, аюулгүй байдлыг хангах, аливаа эрсдэлээс сэргийлэхэд чухал нөлөөтэй болно. Хэрэв та заасан хугацаанд мэдээллээ шинэчлээгүй тохиолдолд таны банкнаас авах үйлчилгээ хязгаарлагдаж болзошгүй болохыг анхаарна уу.
Харилцагч та доорх баримт бичгийг бүрдүүлэн ХасБанкны өөрт ойр байрлах салбар, тооцооны төвд хандан, мэдээллээ 2022 оны 7 дугаар сарын 1-ний дотор шинэчилнэ үү.
Бүрдүүлэх баримт бичгүүд:
Хуулийн этгээдийн улсын бүртгэлийн гэрчилгээ;
Хуулийн этгээдийн дүрэм;
Гүйцэтгэх захирал, хувьцаа эзэмшигч, эцсийн өмчлөгч тус бүрийн иргэний үнэмлэх эсхүл түүнтэй дүйцэхүйц бичиг баримт;
Үйл ажиллагааны чиглэл нь тусгай зөвшөөрөл шаарддаг бол тухайн тусгай зөвшөөрөл;
Шаардлагатай тохиолдолд бусад нэмэлт мэдээлэл.
Харилцагч та мөн
зайнаас мэдээллээ шинэчлэх
боломжтой бөгөөд энэ тохиолдолд таны бүртгэлтэй и-мэйлд банкнаас хүргүүлсэн цахим шууданд дээр дурдсан бүрдүүлбэл зохих баримт бичгийг чанарын шаардлага хангасан байдлаар сканнердсан хувилбарыг хариу болгон хүргүүлнэ үү.
Асууж тодруулах зүйл байвал XacБанкны фэйсбүүк чатаар болон өөрт ойрхон салбар, тооцооны төвд хандана уу.",https://www.xacbank.mn/page/khuuliin-etgeediin-medeelel-shinechlekh
Мөнгө угаах болон терроризмыг санхүүжүүлэхтэй тэмцэх үйл ажиллагаа,"Хас Банк нь мөнгө угаах болон терроризмыг санхүүжүүлэх санхүүгийн гэмт хэрэгт өртөх эрсдэлээс сэргийлэх хүрээнд Мөнгө угаах болон терроризмыг санхүүжүүлэхтэй тэмцэх бодлого, журам, холбогдох хөтөлбөрийг хэрэгжүүлэн ажиллахаас гадна Мөнгө угаахтай тэмцэх санхүүгийн арга хэмжээ авах байгууллага буюу Financial Action Task Force (FATF)-ийн зөвлөмж болон Америкийн Нэгдсэн улс болон Европын холбооны стандартуудтай нийцсэн байдаг.
",https://www.xacbank.mn/page/understanding-anti-money-laundering-and-counter-terrorist-financing
Санхүүгийн хориг арга хэмжээ,"Санхүүгийн аливаа хориг арга хэмжээ авхуулсан, жагсаалтад багтсан этгээдтэй бизнес харилцаа эхлүүлэхгүй, үргэлжлүүлэхгүй байхын тулд түүнчлэн эдгээр этгээдтэй холбоотой төлбөр тооцоо дамжуулахгүй байх зорилгоор ХасБанк нь харилцагчийн мэдээлэл, түүний эцсийн өмчлөгчийг болон гүйлгээнд оролцогч талуудын мэдээллийг холбогдох хоригтой тулгаж шалгадаг болно.
ХасБанк нь Нэгдсэн Үндэсний Байгууллагын Аюулгүйн Зөвлөл(UNSCR)-өөс гаргасан хоригоос гадна АНУ-ын Сангийн яамны Гадаадын хөрөнгийн хяналтын газар (OFAC) болон Европын Холбоо (EU)-ны хориг зэрэг бусад холбогдох хоригийг дагаж мөрдөнө. ХасБанк нь МУТСТ болон санхүүгийн хориг арга хэмжээний хөтөлбөрийн хэрэгжилтийг банкны комплаенсийн хяналт, дотоод аудит, хөндлөнгийн аудит болон зохицуулагч байгууллагын хяналтыг хослуулах замаар хэрэгжүүлж байна.",https://www.xacbank.mn/page/financial-sanctions
Гадаад гуйвуулга шаардлага,"Гүйлгээний шилжүүлэгч болон хүлээн авагчийн мэдээлэл тодорхой байх;
Гүйлгээний зорилго, орлогын эх үүсвэр тодорхой байх бөгөөд гүйлгээг  нотлох нэхэмжлэх, гэрээ болон бусад нотлох баримт бичгийг хавсаргах;
Харилцагчийн дансаар гуравдагч этгээдийн гүйлгээг шилжүүлэхгүй байх;
Хуулийн этгээдийн нэр дээрх гадаад гуйвуулгыг иргэний дансаар шилжүүлэхгүй байх;
ОУ-ын хориг жагсаалтанд багтсан улс орон, хувь хүн, хуулийн этгээдтэй холбоотой гүйлгээ дамжуулахгүй байх;",https://www.xacbank.mn/page/cross-border-transactions
Гадаад гуйвуулга шилжүүлэхэд анхаарах зүйлс,"Банк санхүүгийн байгууллага нь Монгол улсын хууль дүрэм журмыг мөрдөхөөс гадна олон улсын гэрээ конвенц, Дэлхийн банк болон НҮБ-ын баталсан холбогдох дүрэм, хоригууд, Корреспондент харилцаатай банкуудын шаардлагагыг хангаж ажиллах шаардлагатай болдог. Олон улсын төлбөрийн системээр хийгдэж буй гадаад гүйлгээг дамжуулагч болон хүлээн авагч банкууд нь тухайн гүйлгээтэй холбоотой нэмэлт дэлгэрэнгүй мэдээллийг шаарддаг бөгөөд эдгээр шаардлагыг хангаагүй тохиолдолд гүйлгээг дамжуулахаас татгалзахаас эхлээд корреспондент харилцаагаа зогсоох хүртэл арга хэмжээ авах эрсдэлтэй байдаг.
",https://www.xacbank.mn/page/cross-border-transactions
Харилцагч мэдээллээ банканд гаргаж өгөхөөс татгалзсан буюу шинэчлээгүй тохиолдолд үүсэх үр дагавар,"Харилцагч мэдээллээ банканд гаргаж өгөхөөс татгалзсан буюу шинэчлээгүй тохиолдолд үүсэх үр дагавар
Харилцагч тантай бизнесийн харилцаа үүсгэн санхүүгийн үйлчилгээ үзүүлж эхэлсэн цагаас Банк нь харилцагчийн дараах мэдээллийг тогтмол хугацаанд шинэчлэх тухай хуулиар хүлээсэн үүрэгтэй байдаг. Харилцагч та мэдээллээ шинэчилснээр Банк нь таныг аливаа учирч болзошгүй санхүүгийн эрсдэлээс урьдчилан сэргийлэх болон шаардлагатай арга хэмжээг цаг алдалгүй авах боломжийг олгодог билээ.
Иргэн бол иргэний үнэмлэх, эрхэлж буй ажил, ажил олгогч байгууллагын нэр, оршин суугаа хаяг, холбоо барих утас, и-мэйл хаяг;
Хуулийн этгээд бол гэрчилгээ, дүрэм, бизнесийн үйл ажиллагааны чиглэл, хаяг, дансны мөнгөн хөрөнгийг захиран зарцуулах эрх бүхий албан   тушаалтны биеийн байцаалт, гүйцэтгэх удирдлага, хувьцаа эзэмшигч, эцсийн өмлөгчийн мэдээлэлд өөрчлөлт орсон тухай бүр;
Шаардлагатай тохиолдолд банкнаас шаардсан бусад мэдээлэл.
Харилцагч та мэдээллээ шинэчлэх болон Банкнаас шаардсан бусад мэдээллийг гаргаж өгөхөөс татгалзсан тохиолдолд Банк нь үйлчилгээ үзүүлэхээс татгалзах үүрэгтэй.",https://www.xacbank.mn/page/consequences-of-refusal-to-provide-information-requested-by-the-bank
Сонирхлын зөрчил ба Харилцагчийг Хамгаалах,"ХасБанкны нийт ажилтнууд нь ашиг сонирхлын зөрчилд үл автагдах, үүсч болохуйц нөхцөл байдлаас зайлсхийх, банкны эрх ашигт аливаа сөрөг үр дагавар бий болгохгүй байх, хөндлөнгийн нөлөөлөлд үл автан шийдвэр гаргах үүрэгтэй.
Мөн ХасБанкны ажилтан тус бүр бараа үйлчилгээний бодит буюу боломжит нийлүүлэгч, хөрөнгө хүлээн авагч, эсвэл өөрийн хувийн ашиг сонирхол нь банкны ашиг сонирхолтой зөрчилдсөн тохиолдолд банкинд нэн даруй мэдэгдэх үүрэгтэй.
ХасБанк өөрийн ажилтнууд, харилцагч, хамтрагчид болон иргэдийг ёс зүйгүй, хор хөнөөлтэй, залилангийн шинж чанартай үйл ажиллагааны талаар мэдээлэхэд нь бүх талаар дэмжиж, хамгаалах бодлого баримталдаг. Ингэхдээ Шүгэл үлээх бодлогын дагуу мэдээлэгчдийг хамгаалж, мэдээллийн нууцлалыг чандлан хадгалдаг. ",https://www.xacbank.mn/page/code-of-ethics
"
Тайлагнах, мэдээлэх","ХасБанк нь өөрийн үйл ажиллагаандаа ил тод, шударга харилцаанд тулгуурласан итгэлцлийг байгуулж ирсэн. Бид эрх бүхий зохицуулагч байгууллагын өмнө хүлээсэн үүргийнхээ дагуу банкны үйл ажиллагааны  талаар үнэн зөвөөр тайлагнадаг.
Бид бусдын оюуны өмчийн эрх, мэдээллийн нууцад хүндэтгэлтэй хандаж, задруулахгүй байх үүргээ хэрэгжүүлж ажилладаг.",https://www.xacbank.mn/page/code-of-ethics
Компанийн хариуцлага ба шударга ёсыг дээдлэх,"ХаБанкны удирдлага, нийт ажиллагсад нь Ёс зүйн дүрмээр зохицуулагдсан харилцаа түүний зарчмуудыг дагаж мөрдөх үүрэгтэй бөгөөд банкны үйл ажиллагаагаа явуулахдаа бусдаас бэлэг сэлт, шан харамж, хөнгөлөлт, төлбөр, үнэгүй үйлчилгээ, зээл зэрэг зүйлийг цээрлэдэг.
ХасБанкны Ёс зүйн дүрэмд заасан зарчмуудыг зөрчсөн аливаа буруутай үйл ажиллагаа гарсан тохиолдол тус бүрт зөрчлийг арилгах, засах чиглэлээр шуурхай, дорвитой арга хэмжээ авдаг болно.",https://www.xacbank.mn/page/code-of-ethics
ХасБанкны ёс зүйн дүрэм,"ХасБанкны хувь нийлүүлэгч, гүйцэтгэх удирдлага, ажиллагсад нь өөрийн үйл ажиллагаандаа ёс зүйн өндөр стандартад суурилсан хууль ёсны шаардлагыг хангаж ажиллах үүрэг хүлээдэг.
ХасБанканд мөрдөгдөж буй Ёс зүйн кодекс ба сонирхлын зөрчлийн ерөнхий журам нь банкны үйл ажиллагаандаа ёс зүйг эрхэмлэн хууль ёсны шаардлага тавих, компанийн сайн засаглалыг манлайлан дэмжин ажиллах зорилтыг илэрхийлдэг.
ХасБанкны ёс зүйн стандарт нь чин сэтгэлээсээ хандах, ёс зүйтэй байх, шударга байх, ил тод байх зарчмуудад үндэслэгддэг бөгөөд бүх оролцогч талууд, түүний дотор хөрөнгө оруулагчид, хувьцаа эзэмшигчид, ажиллагсад, үйлчлүүлэгчид, бизнесийн түншүүд, төрийн байгууллагууд, нийгэм, олон нийттэй харилцах харилцаанд мөн адил хамаарч үйлчилнэ.


",https://www.xacbank.mn/page/code-of-ethics
Оюутны тэтгэлэг хүсэгчид тавих шаардлага,"Дотоодын магадлан итгэмжлэгдсэн их, дээд сургууль, коллежид сурдаг;
Диплом болон бакалаврын хөтөлбөрт суралцдаг байх;
ХасБанкны Ирээдүйн саятан хадгаламжийг 3 ба түүнээс дээш жилийн хугацаанд эзэмшиж байсан эсвэл одоо эзэмшиж байгаа.
Дээрх шаардлагыг ханган тэтгэлэгт хамрагдахыг хүсэж буй оюутнуудын хүсэлтийг 2024 оны 12-р сарын 02-ны өдрөөс 12-р сарын 18-ны өдрийг дуустал хугацаанд цахимаар хүлээн авах бөгөөд тэтгэлэгт шалгарсан 100 оюутныг 2024 оны 12-р сарын 20-ны өдөр ХасБанкны веб сайт /www.xacbank.mn дээр нээлттэй зарлана.",https://www.xacbank.mn/page/fmscholarship
Оюутны тэтгэлэгт хөтөлбөр,"Хүүхдэд зориулсан Монголын анхны урт хугацаат хадгаламж “Ирээдүйн саятан”-ы бэлгэдэлт дүр болох Хасхүүгийн төрсөн өдрийг тохиолдуулан ХасБанкнаас нийт 500 сая төгрөгийн дүн бүхий “Оюутны тэтгэлэгт хөтөлбөр” -ийг зарлаж байна. Ирээдүйн саятны нэрэмжит уг тэтгэлэгт хөтөлбөр нь ирээдүйдээ итгэлтэй, боловсрол мэдлэгтэй иргэн болохоор шамдан суралцаж буй найзууддаа Хасхүүгийн зүгээс талархлаа илэрхийлэн барьж буй бэлэг бөгөөд 5 жилийн хугацаанд үргэлжилж, жил бүр 100 оюутныг шалгаруулан, оюутан тус бүрд 5 сая хүртэлх төгрөгийн сургалтын төлбөрийн тэтгэлэг олгоно.

",https://www.xacbank.mn/page/fmscholarship
Санал хүсэлт илгээх,"Та бүтээгдэхүүн, үйлчилгээ болон ХасБанкны хэрэгжүүлж буй төсөл, хөтөлбөртэй холбоотой санал хүсэлт, гомдлоо дараах сувгуудаар гаргах боломжтой. Хэрэв Та нэр, хаягаа нууцлан санал, гомдол гаргах бол нэр болон и-мэйл хаягийн талбаруудыг хоосон орхиж болно. Гэхдээ энэ тохиолдолд бид шийдвэрлэх үйл явцын талаар танд мэдээлэл өгөх боломжгүй гэдгийг анхаарна уу. Тиймээс доорх маягтаар санал, гомдол үлдээхдээ тантай хэрхэн эргэж холбоо барих талаар мэдээлэл үлдээхийг зөвлөж байна. Бид таны санал хүсэлт, гомдлын дагуу ажлын 1-3 хоногт хариу өгөх болно.",https://www.xacbank.mn/page/contact
Холбоо барих,"
Утас : 1800 1888 (24/7)
И-мэйл: info@xacbank.mn
Сошиал медиа:facebook.mn/xacbank
",https://www.xacbank.mn/page/contact
Хасбанкны хийдэг аюулгүй байдлыг хамгаалах үйл ажиллагаа,"ХасБанк нь харилцагчдынхаа мэдээллийн нууцлал, бүрэн бүтэн байдал, хүртээмжтэй байдлыг хангахад онцгой анхаарч ажилладаг.
Харилцагчдынхаа мэдээллийн аюулгүй байдлыг хангах зорилгоор доорх үйл ажиллагаа хэрэгжүүлдэг.
Хууль, эрх зүйн шаардлагад нийцсэн мэдээллийн аюулгүй байдлын бодлого, журмыг боловсруулан үйл ажиллагаандаа мөрддөг.
Олон улсын стандарт, тэргүүн туршлага, шинэ дэвшилтэт техник, технологиудыг үйл ажиллагаандаа нэвтрүүлэн ажилладаг.
Мэдээллийн аюулгүй байдал, мэдээллийн технологийн чиглэлээр мэргэшсэн чадварлаг багийг бүрдүүлэн ажилладаг.
Мэдээллийн аюулгүй байдал, мэдээллийн технологийн чиглэлийн олон улсын аудитын байгууллагуудаар үйл ажиллагаандаа аудит хийлгэдэг.
Бизнесийн тасралтгүй найдвартай ажиллагаагаа хангахад онцгой анхаарч олон улсын түвшний мэдээллийн технологийн дэд бүтцийг байгуулан ажилладаг.
",https://www.xacbank.mn/page/security
Интернэт банкны аюулгүй байдал,"Та интернэт банкны үйлчилгээ авахдаа ХасБанкны албан ёсны интернэт банкны сайтад хандсан эсэхээ шалгаж байгаарай.
Та интернэт банкинд нэвтрэх нууц үгээ бусад үйлчилгээнд ашиглаж буй нууц үгтэй адилаар үүсгэхгүй байх хэрэгтэй.
Та интернэт банкны нууц үгээ тодорхой давтамжтайгаар сольж байх хэрэгтэй. Жишээлбэл: улирал тутам эсвэл 6 сар тутамд сольж болно. 
Нийтийн хандалтын газраас аль болох интернэт банкны системд хандахгүй байх. Зайлшгүй шаардлагаар нийтийн ашигладаг компьютерээс /Жишээлбэл: интернэт кафе/ интернэт банк ашиглахдаа анхаарал болгоомжтой байж хэрэглэгчийн нэр нууц үгийг санах хэсгийг хүчингүй болгох, ашигласны дараа системээс гарсан эсэхээ шалгах ба аль болох хандалтын түүхийг устгаж байх хэрэгтэй.
Интернэт банкинд цахим хуудсанд нэвтрэх бүрт танд өмнөх нэвтрэлтийн огноо, цагийг харуулж байдаг тул та өмнөх нэвтрэлтийн мэдээллийг шалгаж байх хэрэгтэй.
Интернэт банкны нууц үгийг бусдад мэдэгдэхгүй байснаар та өөрийн дансны мэдээлэл алдагдах эрсдэлийг багасгана.",https://www.xacbank.mn/article/b146ca8e01f3899cb52cc4d1741fc860ef66dc676f6ddcb7968363f220bb6104?pageslug=security
Төлбөрийн картны аюулгүй байдал,"Төлбөрийн картаа хүлээн авмагцаа арын хэсэгт нь гарын үсгээ зурж байх хэрэгтэй.
Дансны хуулгыг цаасаар авахаас аль болох татгалзаж, онлайн хэлбэрээр шалгаж байх хэрэгтэй.
Сар болгоны тооцооны хуудас болон дансны хуулгаа тулган шалгах, сэжиг бүхий гүйлгээ илэрвэл нэн даруй 1800-1888 дугаарт мэдэгдэх шаардлагатай.
Картаа хулгайд алдсан, хаяж үрэгдүүлсэн тохиолдолд нэн даруй 1800-1888 дугаарт мэдэгдэх.
Утсаар картын дугаар, хувийн мэдээллийг өгөх шаардлага гарвал дуудлагыг баталгаажуулж байх.
Гүйлгээ хийсний дараа төлбөрийн картаа заавал авч байх.",https://www.xacbank.mn/article/u0m2q1c3q6vtndo?pageslug=security
Мобайл банкны аюулгүй байдал,"Та гар утасныхаа мэдээллийг алдахаас сэргийлж, нууц үг болон бусад хэлбэрээр дэлгэцээ түгжиж байх.
Мобайл банкны гүйлгээний нууц үгээ бусад дамжуулахгүй, хэлэхгүй байх.
Мобайл банкны үйлчилгээг ашиглан гүйлгээ хийсэн, мөнгө хүлээн авсан, нууц үг сольсон зэрэг үйлдлүүдийн мессежийг өөрийн утаснаас уншсан даруйд устгаж байх.
Үл мэдэгдэх сэжиг бүхий дугааруудад хариу өгөхгүй байх. Хэрэв сэжиг бүхий дугаараас гүйлгээтэй холбоотой мэдээлэл хүлээн авсан бол 1800-1888, 75771888 дугаарт холбогдож тодруулах.
Гар утсан дээрээ программ хангамж суулгахдаа баталгаажсан эх сурвалжаас авч ашиглах.
Сэжиг бүхийн ашиглангийн шинжтэй мэдээлэл хүлээж авсан бол info@xacbank.mn хаягт илгээж устгах.
Хэрэв та сэжиг бүхий мэдээлэлд хариу өгсөн бол яаралтай банктай холбогдоно уу: 1800-1888,75771888",https://www.xacbank.mn/article/r478zycm6y2x1pi?pageslug=security
Компьютерын аюулгүй байдал,"Вирусны хамгаалалтын программ ашигласнаар та мэдээллийн аюулгүй байдлаа хангана.
Вирусны хамгаалалтын программын шинэчлэлт сайжруулалтыг хийж тодорхой давтамжтай вирусыг шалгуулж байх.
Галт хана ашигласнаар зөвшөөрөлгүй этгээд таны компьютерт нэвтрэхээс сэргийлнэ.
Үйлдлийн систем болон программ хангамжийн шинэчлэлтийг байнга хийж байх нь тустай байдаг.
Веб хөтөчийн шинэчлэлтийг байнга хийж аюулгүй байдал нь одоогийн шаардлагыг хангаж буй эсэхийг шалгаж байх хэрэгтэй.
Лицензтэй, эх сурвалж нь тодорхой программ хангамжийг ашиглах.
Утасгүй сүлжээ ашиглахдаа итгэмжлэгдсэн сүлжээг ашиглах.",https://www.xacbank.mn/article/m5qtaebrmtssq9h?pageslug=security
Дансны аюулгүй байдал,"Харилцагч та долоо хоногт хамгийн багадаа нэг удаа дансны мэдээллээ шалгаж байх хэрэгтэй. Хэрвээ таны дансанд зөвшөөрөлгүй ямар нэгэн өөрчлөлт орсон байвал 1800-1888 дугаараар холбоо барина уу.
Таны данс руу хандах эрх бүхий этгээдүүдийн хандалтыг тогтмол хянаж байх.
Та данс болон кредит картаар хийсэн гүйлгээ тогтмол хянаж байх. Хэрэв сэжиг бүхий гүйлгээ хийгдсэн байвал 1800-1888 дугаараар холбоо барина уу.
Гүйлгээний мэдээллийг гар утас болон цахим шуудангаар хүлээн авах үйлчилгээг ашиглах. 
Кредит картны гүйлгээний хуулгаа тогтмол шалгаж байх.",https://www.xacbank.mn/article/d4f9cc6a28c9f923008a301c900503b58e4574646166c43a72242978ee6c3aff?pageslug=security
Хувийн мэдээллээ хамгаалах,"Хувийн мэдээллээ хамгаалах
Хэрэглэгчийн нэр нууц үгээ аюулгүй байдлын шаардлагад нийцүүлэн үүсгэх. 
Хувийн мэдээллээ цахим шуудангаар илгээхгүй байх.
Компьютероо нээлттэй орхихгүй байх.
Банкны систем ашиглаж дууссаад заавал системээс гарч байх.
Нийгмийн сүлжээгээр хувийн мэдээллээ дамжуулахдаа анхааралтай байх.Хувийн мэдээлэл гэдэг нь регисртерийн дугаар, төрсөн он сар өдөр, дансны дугаар, кредит картны дугаар гэх мэт мэдээллүүдийг ойлгоно.
Нууц үг пин кодоо бичиж тэмдэглэхгүй байх.
",https://www.xacbank.mn/article/930b2094910b2cfede70e9e8cedf852b8cd9bebe5f1c3a251da7063a21ac83f6?pageslug=security
Мөнгө дамжуулалтын нийтлэг арга,"Гадны компаниуд монгол дахь салбартаа мөнгө шилжүүлэх
Үл таних хүнээс орж ирэх мөнгөнд зориулж Банкинд шинээр данс нээх
Шинэ ажлын холбогдолтой их хэмжээний мөнгийг өөрийн хувийн дансандаа хүлээн авах
Үл таних хүмүүсийн мөнгийг өөрийн Банкны дансаар дамжуулан шилжүүлэх",https://www.xacbank.mn/article/447b9da763ac6381420230d19ce559e7c0bb56433ed04a1cbaf9e451b19cee80?pageslug=security
Хорлонт програмаас сэргийлэх,"Хорлонт программ нь компьютерийн системд аюул учруулах зорилготой вирус, трожан, тагнуулын программ юм. Хорлонт код нь тухайн компьютерт байгаа хувийн мэдээллийг хулгайлж дамжуулах бөгөөд хулгайлагдсан мэдээллүүд нь луйвар хийхэд ашиглагддаг. Хорлонт кодын эрсдэлийг багасгах хэд хэдэн нийтлэг аргууд байдаг. Үүнд:
Хорлонт кодыг тараах нэг боломж нь олон нийтийн сайтуудаар дамжуулах байдаг тул энэ төрлийн веб хуудаснаас файл татаж авахгүй байх.
Үл мэдэх эх сурвалжаас цахим шуудангийн хаягаар ирсэн цахим шуудан, программ хангамжуудыг нээхгүй, суулгахгүй байх.
Үл мэдэгдэх эх сурвалжаас ирсэн цахим шуудангийн хавсралтуудыг нээхгүй байх хэрэгтэй.
Зар сурталчилгааны хуудсуудаар дамжуулан хувийн болон санхүүгийн мэдээллийг асуух нь луйврын шинжтэй байдаг тул тэдгээрт ач холбогдол өгөлгүй шууд хааж байх.
Вирусын хамгаалалтын болон интернет хамгаалалтын программ хангамжуудыг албан ёсны эрхтэйгээр ашиглах.",https://www.xacbank.mn/article/447b9da763ac6381420230d19ce559e7c0bb56433ed04a1cbaf9e451b19cee80?pageslug=security
Хуурамч банкны програмаас сэргийлэх,"Гэмт хэрэгтнүүд нь хуурамч интернет банкны хэрэглээний программ хөгжүүлэн, дансны мэдээллийг хулгайлахыг оролдож болно. ХасБанкны бус хэрэглээний программуудыг дараах байдлаар танина. Үүнд:
Программын зохиогч, хөгжүүлэгч нь тодорхой биш бол
Программ нь албан ёсны бус гуравдагч талын сайт дээр тавигдсан бол
Программыг татахад төлбөр төлөх бол – ХасБанк нь интернет банзны программ татахад хураамж авдаггүй.
Өөрийн дансны мэдээллийг хамгаалахын тулд дээрх сануулгуудын аль нэгийг нь агуулсан ХасБанкны интернет банкны программ татаж авахгүй болон суулгахгүй байх.",https://www.xacbank.mn/article/447b9da763ac6381420230d19ce559e7c0bb56433ed04a1cbaf9e451b19cee80?pageslug=security
Хуурамч мессежээс сэргийлэх,"Гэмт хэрэг үйлдэгч нь харилцагчийн санхүүгийн болон хувийн мэдээллийг мессежээр явуулахыг хүсэх эсвэл ямар нэгэн холбоос дээр дарна уу гэсэн мессеж явуулдаг. Энэ холбоос дээр дарахад вирус нь тухайн харилцагчийн мобайл төхөөрөмжид дамждаг. Ийм төрлийн луйвраас хэрхэн хамгаалах аргыг доор харуулав. Үүнд:
Хувийн болон санхүүгийн мэдээлэл асуусан, лавласан мессежэнд хариу өгөхгүй байх. ХасБанк нь танаас ийм хэлбэрээр мэдээлэл авдаггүй.
Мессеж явуулсан дугаарыг хянан батлах. ХасБанкны утасны дугаарыг та гар утсан дээрээ хадгалах эсвэл банкны албан ёсны сайтын холбоо барих хэсэг рүү орж лавлан хараарай.",https://www.xacbank.mn/article/447b9da763ac6381420230d19ce559e7c0bb56433ed04a1cbaf9e451b19cee80?pageslug=security
Алдагдсан болон хулгайлагдсан төхөөрөмжөө хамгаалах,"Нууц үгээр өөрийн төхөөрөмжөө хамгаалснаар нэвтрэх боломжийг хязгаарлаж болно.
Төхөөрөмжийн дэлгэцийг тодорхой хугацаанд идэвхгүй байсан тохиолдолд автоматаар түгждэг горимд байлгах
Төхөөрөмжийн загвар болон дугаарыг нь тэмдэглэж хадгалах хэрэгтэй.",https://www.xacbank.mn/article/447b9da763ac6381420230d19ce559e7c0bb56433ed04a1cbaf9e451b19cee80?pageslug=security
Хуурамч цахим шуудангаас сэргийлэх,"Харилцагч танд ХасБанкнаас илгээсэн мэт цахим шуудан очиж болзошгүй юм. Энэхүү цахим шуудан нь таныг ХасБанкны интернэт банкинд нэвтрэх адилхан харагдах өөр вэб хуудсанд  нэвтрүүлэх холбоосыг агуулж байх боломжтой ба энэхүү холбоос дээр дарахыг танаас хүсдэг. Ийм цахим шуудан нь хуурамч залилангийн арга байдаг гэдгийг анхаарах хэрэгтэй. Энэ төрлийн залиланг дараах байдлаар таньж болно. Үүнд:
Системийн шинэчлэл хийж байгаа учраас та чухал мэдээллүүдээ онлайнаар дахин батлана уу гэсэн агуулгатай асуулт гарч болно. ХасБанк нь танаас хэзээ ч ийм хэлбэрээр мэдээллээ батална уу гэж асуудаггүй.
Та үйлчилгээний чанарын талаарх судалгаанд оролцвол Банкнаас таны данс руу мөнгө шилжүүлэх тул дансны мэдээллээ явуулна уу гэсэн мэдээлэл авч магадгүй юм. ХасБанк нь танаас  хэзээ ч ийм хэлбэрээр судалгаа авдаггүй.
Үг үсгийн алдаа болон бусад төрлийн алдаа нь ихэвчлэн цахим шуудан болон веб хуудасны  луйврын нэг илрэл байдаг. Үг үсгийн болон дүрмийн алдаа, өвөрмөц бичиглэл, ядмаг загвараас харилцагч та болгоомжлоорой.
Хэрвээ харилцагч та мэдээллийн аюулгүй байдалтай холбоотой эрсдэлд орсон гэж үзэж байвал ХасБанкны 1800-1888 дугаар утсанд холбогдон нэн даруй мэдээллэх хэрэгтэй.",https://www.xacbank.mn/article/447b9da763ac6381420230d19ce559e7c0bb56433ed04a1cbaf9e451b19cee80?pageslug=security
Мөнгө дамжуулагчийн ашиглангаас сэргийлэх,"Мөнгө дамжуулагч нь хулгайн мөнгө угаадаг гэмт хэрэгтнүүдийн луйварт холбогдсоноо өөрөө мэддэггүй хохирогч юм. Хохирогчид нь ихэвчлэн шинэ ажлын боломж, бага ажлыг өндөр цалингаар хийх амлалтанд хууртсан байдаг. 
",https://www.xacbank.mn/article/447b9da763ac6381420230d19ce559e7c0bb56433ed04a1cbaf9e451b19cee80?pageslug=security
Олон нийтийн сүлжээ дэхь аюулгүй байдал,"Олон нийтийн сүлжээний сайтуудад нэгдэхээсээ өмнө хууль ёсны эсэхийг нь шалгах.
Олон нийтийн сүлжээний сайтуудад бүртгүүлэх банкны системд ашигласан нэвтрэх нэр, нууц үгээ ашиглахгүй байх.
Хувийн мэдээллээ олон нийтийн сүлжээнд байрлуулахгүй байх.
Олон нийтийн сүлжээнд нэрийг үүсгэхдээ хувийн мэдээллээ ашиглахгүй байх.
Холбоосууд дээр дарахдаа болгоомжтой байх.
Мэдээлэл оруулахдаа бүгдэд нээлттэй байдлаар оруулахгүй байх.
Таны мэдээлэлд хандах хандалтыг хязгаарлах тохиргоонуудыг хийсэн байх
Жич: ХасБанк нь дараах олон нийтийн сүлжээгээр дамжуулан харилцагчдаа мэдээлэл түгээдэг.",https://www.xacbank.mn/article/9aa8eb34c5ea48cf796705c64aab0291bc64a7354275db1843e873c201fb70c8?pageslug=security
АТМ-ын аюулгүй байдал,"АТМ-н ойролцоо зогсож буй хүмүүсээс болгоомжлох хэрэгтэй.
АТМ-ээс бэлэн мөнгө авсан бол аюулгүй байдлаа хангах үүднээс аюулгүй газар очоод мөнгөө тоолох хэрэгтэй.
Үйлчлүүлэх үедээ бусад этгээд таны нууц дугаарыг мэдэх боломжийг олгохгүй байх.
Картын нууц дугаарыг оруулахдаа гараараа болон биеэрээ хааж байх хэрэгтэй.
Бэлэн мөнгө авахдаа карт болон мөнгөө мартахгүй авах.",https://www.xacbank.mn/article/e52085189a50da3bddd99a5f80b377feff1c5b9f3aa0016c5c055547224872d7?pageslug=security